---
sidebar_position: 1
---

# Giriş Yapmak

Uygulamaya giriş yapmak için gerekli işlemler şu şekildedir.

## Giriş Bilgileri

Aşağıdaki bilgilerin **ne olduğu** ve **nasıl doldurulacağı** açıklanmıştır. Uygulama **ilk açıldığında** karşınıza çıkan formu aşağıda belirtilen şekilde doldurunuz.

### Giriş Anahtarı

Bu bilgi tarafınıza mail üzerinden gönderilmiştir. [Kayıt Olma](../starting.md#kayıt-olma) işlemlerini tamamladıktan sonra tarafınıza mail üzerinden bir **Hoşgeldiniz!** maili gönderilir. Bu mail içerisinde `Anahtar: xxx-aaa-ddd-eee` şeklinde bir anahtar bilgisi bulunur. Burada bulunan `xxx-aaa-ddd-eee` bilgisini alıp uyuglama formunda bulunan **Giriş Anahtarı** bölümüne yazınız.

### Müşteri Numarası

Bu bilgi hali hazırda sizde bulunan **Entegre Muhasebe Yazılımınız** (LUCA) **Müşteri Numarası**dır. Bu bilgiyi buraya giriniz.

### Çalışılacak Dönem

Burada seçilmesi gereken bilgiler, firmalarınızın hangi **Ay - Yıl** döneminin defterlerinin hazırlanıp gönderileceğinin seçildiği alandır. Hangi **Ay** ve **Yıl** döneminin defterleri gönderilecekse onu seçiniz.

### Akıllı Cihaz Durumu

Bu alan bilgisayarınıza taktınız **Akıllı Cihazın (e-İmza / Mali Mühür)** bağlantı durumunu gösterir. Burada 2 senaryo geçerlidir.

- Akıllı Cihaz **olmadan** işlem yapma
    - Bu işlem şunları sağlar. Eğer akıllı cihaza bağlantı sağlamadan işlem yapmak isterseniz, entegre muhasebe yazılımı üzerinde sadece **defterleri doğrulama ve oluşturma** işlemlerini yapabilirsiniz. İlgili defterleri **imzalayıp, Gelir İdaresi Başkanlığına GÖNDEREMEZSİNİZ**.
    - Bu seçenek çoklu kullanımlarda hızlı iş çözümü sağlayabilir.
        - Örnek olarak bir muhasebe ofisinde birde çok personel farklı farklı firmalar üzerinde e-Defter hazırlama işlemi yapabilir. Hiç bir bilgisayarda akıllı cihaz olmayacağı için sadece ilgili personel kendi firmalarının defterlerini doğrulayıp oluşturur. Ardında bir bilgisayarda farklı farklı doğrulanmış ve oluşturulmuş firmaların tek seferde gönderimleri sağlanabilir.
- Akıllı Cihaz **bağlantısı sağlanarak** işlem yapma
    - Bu seçenek kullanılarak, firmalar üzerinde **defterleri doğrulama, oluşturma, imzalama ve Gelir İdaresine Gönderme** işlemleri topluca tek seferde yapılabilir.

Akıllı Cihazı uygulamaya bağlamak için;
1. **Bağlan** butonuna tıklanır.
2. Açılan pencerede **Yenile** tuşuna basılır.
3. **Cihaz Seçiniz** alanında listelenen cihazlardan takılı olan cihaz seçilir.
4. **Şifre** alanına akıllı cihazın şifresi girilir.
5. **Bağlan** butonuna tıklanır ve beklenir.
    - Buradaki bağlantı işleminde **Gelir İdaresi Başkanlığına**da bağlantı sağlanacaktır. Ekstra bir işlem yapılmasına gerek yoktur ancak uygulama otomatik olarak **DefterX GIB** uygulamasını açacaktır. Burada ilgili pencere kendiliğinden kapanana kadar uygulamaya **müdahele EDİLMEMELİDİR!**
6. Pencere otomatik kapanır ve **Akıllı Cihaz Durumu** alanının karşında bağlantı sağlanan Akıllı Cihazın **Kimin Olduğunun** bilgisi gelir.

### Giriş Yap

Yukarıdaki tüm işlemler tamamlandıktan sonra **Giriş Yap** butonuna tıklanır. Burada işlemler 1 dakikaya kadar sürebilir. Uygulamanın karşılama sayfası gelene kadar veya bir hata alana kadar beklenmelidir.