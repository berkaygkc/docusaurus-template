---
sidebar_position: 1
---

# Başlangıç

Hadi tüm defterlerimizi **5 dakikadan kısa bir sürede** nasıl göndereceğimizi öğrenelim.

## Kayıt Olma

Defterlimizi göndermeye başlamak için öncelikle DefterX sistemine kayıt olmamız gereklidir.

Kayıt olmak için sağ üstteki **Kayıt Ol** tuşuna yada **[buraya tıklayınız.](https://lauth.defterx.com.tr/register)**

Burada sizden istenen;

-   Ad Soyad / Ünvan
-   Vergi/TC Kimlik Numarası
-   Telefon No
-   Mail Adresi
-   Luca
    -   Müşteri Numarası
    -   Kullanıcı Adı
    -   Şifre

bilgilerini doğru bir şekilde giriniz ve **Kayıt Ol** tuşuna basınız.

Bu işlemlerden sonra girdiğiniz mail adresine bir doğrulama kodu gelecektir. Bu kodu ekranda istenen yere girerek kayıt işleminizi **tamamlayınız.**

## Şifre Güncelleme

Eğer **Entegre Muhasebe Programı** (LUCA) şifreniz değişti ise tarafımızda da şifrenizi **güncellemeniz gerekmektedir.**

Bunu yapmak için sağ üstteki **Şifre Güncelle** tuşuna yada **[buraya tıklayınız.](https://lauth.defterx.com.tr/reset-password)**

Burada sizden istenen;

-   Müşteri Numarası
-   Kullanıcı Adı
-   Şifre

bilgilerini doğru bir şekilde giriniz ve **Güncelle** tuşuna basınız.

Bu işlemlerden sonra sistemde tanımlı olan mail adresine bir doğrulama kodu gelecektir. Bu kodu ekranda istenen yere girerek **şifrenizi güncelleyebilirsiniz.**

## Uygulamamızı İndirin

Uygulamamızı sol üstteki **Uygulamayı İndir** tuşuna veya **[buraya tıklayarak](https://lapp.defterx.com.tr/download)** indirebilirsiniz.

### Sistem Gereksinimleri

-   En az Windows 7 işletim sistemine sahip bir bilgisayar
-   AKIS Kart İzleme aracının kurulu olması
-   JAVA 1.8 versiyonunun kurulu olması
-   En az 1 GB yer olması
    -   Bu alan **sadece** uygulama içindir, **defterlerin bilgisayarınıza indirilmesi için belirteceğiniz konumda defterler sürekli artacağı için o klasörde sürekli olarak yeteri kadar alan bulunmalıdır**
-   Bir adet boş USB portu
    -   Bu USB alanı bilgisayara takılacak olan akıllı kart (e-İmza/Mali Mühür) için gereklidir.

### Kurulum

İndirdiğiniz kurulum dosyasını (DefterX Setup x.x.x.exe) çalıştırınız. Uygulama **kendiliğinden** kurulup **otomatik çalışmaya başlayacaktır**. Daha sonra başlatmak istediğinizde, ister **Başlat** menüsünden **DefterX** yazarak, isterseniz de masaüstündeki kısayoldan çalıştırabilirisiniz.
